pastalas žļakst un vēlāk, pārliecīgam ūdenim nuotekuot, tās
žļurkst» (M-E IV 819). K
M-E IV 71
sļirkstēt — sk. šļirce.
šļūgans 'šļaugans, slidens'— sk. šļaugans.
šļukt — sk. šļūkt.
šļūkt [šļùkt], apv. [ȗ²]; lš. sliūkinti 'klusu iet, līst; zagties, slap-
stīties', sliūkinéti 'uzmanigi, lēni līst; slaistīties; ļodzīties',
sliūksóti 'nokarāties; slinkot, gulēt izstiepušamies', sliṹkt, sliūkt!
interj. šļūciena apzīmēšanai, h. sluiken 'līst, ložņāt, zagties', lv.
slū, v. schlau 'viltīgs' (< *slūha- 'tads, kas lien, ložņā, zogas').
Pamatā ide. *sleuk- : *slūk- 'slīdēt, šļūkt' > b. *slḭauk- : *slḭūk-
(<. *slₑūk-) > la. šļauk- : šļuk- / šļūk-. No šejienes ar nozīmes
diferenciāciju paralēli verbi šļukt (tag. (es) šļūku [ù], pag.
šļuku) un šļūkt (tag. (es) šļūcu [ù] < *šļucu, pag. šļūcu).
Verbs šļūkt retumis lietojams arī transitīvi —'vilkt, slidināt':
«kamašas pa grīdu šļūkdams» (M-E IV 79). No šās nozīmes
ar pārnesumu folklorā un izloksnēs 'vērpt' ('slidināt pavedienu'):
«Vērpu, vērpu, šļūcu, šļūcu Savu linu kodeliņu» (LD 7907).
No saknes pamatpakāpē apv. šļaukt 'šļūkt, slīdēt; slidināt,
šļucināt': «ar ragavām šļaukt pa pliku zemi» (E-H II 644). Tās
pašas cilmes adj. šļauks 'slīps', adv. šļauku, šļaukus 'slīpi,
guļus'. Šis adverbs ietilpst saliktenī garšļauku(s), kura pirmajā
daļā adv. gari (apv. [ŗ]) saīsināta forma. Par nozīmi 'guļus
ar (gari) izstieptu augumu' sal. «laisties slīpi», t. i., nogulties.
Saliktenis parasti lietojams savienojumos «atlaisties (izlaisties,
nolaisties), izstiepties, likties, gulēt (nogulties, atgulties) gar-
šļauku(s) ».
Nozimes 'slīdēt' un 'slīps' cieši saistās, tāpēc šļaukt arī
'padarīt slīpu; smailināt'; biežāk šajā nozīmē nošļaukt: «nuo-
šļaukt mietam vai kaudzei galu» (E-H I 96). Sal. ar verbu
pamatnozīmē: «nuošļaukt [= nošļūkt] nuo krēsla» (M-E II 868).
Verbi šļaukt, šļūkt, šļukt ir tās pašas cilmes kā šļaugans
(sk.), tiem kopēja sakne *(s)leu- 'slābi nokarāties, slābs' ar
variētu saknes paplašinājumu (b vai p, g vai k). Sal. apv.
šļaubt [àu, aû²] un šļaupt [àu, aû] 'padarīt slīpu' («šļaupt baļķi»,
M-E IV 68), šļaubans 'slīps, slidens': «šis kalns ir šļaubans»
(M-E IV 64), «viņa pataisa savu klēpi tik nuošļaubanu, ka man
jāšļūc lejā» (J. Jaunsudrabiņš — E-H II 96).
Paplašinātajai saknei ari dažas citas variācijas, kas izvei-
dojušās jau ide. pirmvalodā, un daļēji tās atspoguļojas latviešu
valodas izloksnēs. Piemēram, paralēli ir ide. *(s)leuk- /
*(s)leuḱ- un *(s)leug- / *(s)leuĝ-. No formām ar palatālo
līdzskani saknes izskaņā atvasināti apv. slūšāt 'ejot vai dejojot
šļūkāt kājas pa zemi' (M-E III 943), služāt 'šļūkāt; slīdēt,
velties' (M-E III 942), šļužāt 'šļūkāt, slīdēt' (M-E IV 77). Formas
ar šņāceni lielākai ekspresijai. Šajā nolūkā dažos variantos